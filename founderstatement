Jag har tillbringat större delen av min karriär med att försöka få människor i högre positioner – med större mandat, högre lön och tyngre CV – att lyssna. Oftast utan resultat.

Den här idén, det här projektet, är kanske naivt.
Men jag är också naiv – på det bästa sättet.
Jag tror på människor, idéer och på att tekniken ska tjäna oss, inte tvärtom.

Under många år har jag formulerat och testat en teori om ledarskap, personlig utveckling och organisationsbyggande. Slutsatserna är universella: vi har skapat system som kväver kreativitet, stänger ute drivna människor och gör det nästan omöjligt att påverka uppifrån. Det gäller överallt – i vården, i myndigheter, i stora techbolag.

Vi bygger just nu ett teknologiskt Babels torn: högt, komplext, självcentrerat – ett system av system, för system.
De som står på marken hör inte längre de som står i toppen.
Och de som faktiskt gör jobbet får aldrig verktygen de behöver.

Jag tror att verklig förändring kräver två saker:

Ett lag – olikheter skapar spännvidden som gör idéer hållbara.

Ett gemensamt språk – så vi kan gå från teori till praktik tillsammans.

Min idé handlar i grunden om att skriva in etik, värderingar och moral i de system vi bygger. Det gäller inte bara AI utan alla beslutssystem som styr verkligheten. Det visar sig att det går – med intuition, abduktion, okonventionell ontologi/epistemologi, lite kvantfysik och mänskliga teorier om psykologi, fysiologi och ledarskap. Det blev en syntes. Den fungerar. Den går att simulera och bevisa.

Men mina värderingar är altruistiska.
Jag säljer inte min moral.
Jag bygger människor och verksamheter, inte plattformar som exploaterar dem.

Jag är sjuksköterska. Jag är bra på sådant som inte värderas i pengar – att rädda liv och skapa förutsättningar för att människor ska må bra. Jag har jobbat inom akutsjukvård, primärvård, psykiatri, LSS och äldreomsorg. Jag har varit chef och jobbar idag som verksamhetsutvecklare. Överallt ser jag samma problem:

**Vi får tekniska lösningar vi inte behöver.

Vi får aldrig det vi faktiskt behöver.**

Så jag började bygga det själv – i liten skala: checklistor, Excel, nätverk, enkla verktyg, metoder som fungerar i verkligheten. Om det fungerar här, fungerar det även i större system.
Jag har lyckats autmatisera mitt arbete idag med hjälp av promptar och egna modeller. En vecka på en förmidag. Men jag vill sprida det på sikt. Och jag kan inte ert språk, så det sker helt intuitivt just nu. 

Det är här ni kommer in.

Jag ogillar hur juniora utvecklare utnyttjas av skolor, företag och hela ekosystemet. Ni bygger värde som andra tar cred för. Det är inte rätt.
Det här projektet är min motreaktion.

Jag vill bygga detta tillsammans med er – på ett sätt som gynnar er.
Ni får projekterfarenhet, case, CV-material, synlighet och ägande.
Är det bra nog? Då kan det licensieras, säljas, utvecklas vidare – men det ni bygger här är ert.

Vad får jag?
Jag får göra det jag brinner för:
– bygga människor
– bygga verksamheter
– bygga struktur
– och leva min teori om infiltrerande ledarskap:
små segrar, människan först, systemet ändrar sig när människorna runt dig förändras.

Jag kommer alltid vara ärlig, transparent och principfast.
All cred för det ni bygger går till er.
Jag ber bara om rätten att använda verktygen i mina egna projekt, och en rimlig royalty om det blir ett riktigt system – som skydd för mitt intellektuella arbete.

Världen är som den är.
Men jag tror att det går att skapa en rättvisare metod för värdeskapande.
Det är det här projektet handlar om.

Top-down management funkar inte. Down and up, mycket bättre. Samma med tech. Det är bara itterationer av olika dimensioner i slutändan.. Sanningen är aldrig konstant. 

– Robert Holmberg
The Potential Synthesis
